---
layout: post
title: 尚志
---

- 卑者安流俗庸陋之规，而日趋污下。 高者慕往哲隆盛之轨，而日即高明
- 胸怀广大，须从平淡二字用功。凡人我之际，须看得平。功名之际，须看得淡。庶几胸怀日阔
- 喜誉恶毁之心，即鄙夫患得患失之心
- 君子有高世独立之志，而不与人以易窥;有藐万乘却三军之气，而未尝轻于一发
- 患难忧虞之际，正是德业长进之时。其功在于胸怀坦夷，其效在于身体康健。
- 圣贤之所以为圣贤，佛家之所以成佛，所争皆在大难磨折之日，将此心放得实，养得灵。有活泼泼之胸襟，有坦荡荡之意境
- 浮气、客气夹杂其中，非真气
- 人才由磨炼而成，总须志气胜
- 人才以志气为根本。兵可挫而气不可挫，气可偶挫而志不可挫
- 成败原难逆睹， 不足以定人才
- 以救国为目的，以死为归宿，不是渡同胞于苦海，置国家于坦途

# 曾胡语录

1．凡人才高下，视其志趣。卑者安流俗庸陋之规，而日趋污下；高者慕往哲隆盛之轨，而日即高明。贤否智愚，所由区矣。

2．无兵不足深忧，无饷不足痛哭。独举目斯世，求一攘利不先，赴义恐后、忠愤耿耿者；不可亟得。或仅得之，而又屈居卑下，往往抑郁不伸，以挫，以去，以死。而贪饕退缩者，果骧首而上腾，而富贵，而名誉，而老健不死。此其可为浩叹者也。

3．今日百废莫举，千疮并溃，无可收拾。独赖此耿耿精忠之寸衷，与斯民相对于骨岳血渊之中，冀其塞绝横流之人欲，以挽回厌乱之天心，庶几万一有补。不然、但就时局而论之、则滔滔者吾不知其所底也。

4．胸怀广大，须从平淡二字用功。凡人我之际，须看得平。功名之际，须看得淡，庶几胸怀日阔。

5．做好人，做好官，做名将，俱要好师、好友、好榜样。

6．喜誉恶毁之心，即鄙夫患得患失之心也。于此关打不破，则一切学问，才智，实足以欺世盗名。

7．方今天下大乱，人怀苟且之心。出范围之外，无过而问焉者。吾辈当立准绳，自为守之，并约同志共守之，无使吾心之贼，破吾心之墙之。

8．君子有高世独立之志，而不与人以易窥；有藐万乘、却三军之气，而未尝轻于一发。

9．君子欲有所树立，必自不妄求人知始。

10．古人患难忧虞之际，正是德业长进之时。其功在于胸怀坦夷，其效在于身体康健。圣贤之所以为圣贤，佛家之所以成佛，所争皆在大难磨折之日，将此心放得实，养得灵。有活泼泼之胸襟，有坦荡荡之意境。则身体虽有外感，必不至于内伤。(以上曾语)

11．军中取材，专尚朴勇，尚须由有气概中讲求。特恐讲求不真，则浮气、客气夹杂其中，非真气耳。

12．人才由磨炼而成，总须志气胜乃有长进。成败原难逆睹，不足以定人才。兵事以人才为根本，人才以志气为根本；兵可挫而气不可挫，气可偶挫而志不可挫。

13．方今天下之乱，不在强敌，而在人心。不患愚民之难治，而在士大夫之好利忘义而莫之惩。

14．吾人任事，与正人同死，死亦附于正气之列，是为正命。附非其人，而得不死，亦为千古之玷，况又不能无死耶！处世无远虑，必有危机。一朝失足，则将以薰莸为同臭。而无解于正人之讥评。(以上胡语)

# 蔡按：

右列各节，语多沉痛。悲人心之陷溺，而志节之不振也。今日时局之危殆，祸机之剧烈，殆十倍于咸、同之世。吾侪身膺军职，非大发志愿，以救国为目的，以死为归宿，不足渡同胞于苦海，置国家于坦途。须以耿耿精忠之寸衷，献之骨岳血渊之间，毫不返顾，始能有济。果能拿定主见，百折不磨，则千灾万难，不难迎刃而解。若吾辈军人，将校但以跻高位、享厚禄、安富尊荣为志，目兵则以希虚誉、得饷糈为志，曾、胡两公必痛哭于九原矣。

**GPT 翻译**

上文所述各点，言辞多为沉痛，表达了对人心堕落、志节不振的悲哀。如今的时局危急，祸乱激烈，恐怕比咸丰、同治年间的情形更加严重数倍。我们身负军职的人，如果不立下宏大的志愿，以救国为目的，以捐躯为归宿，就无法把同胞从苦海中拯救出来，无法把国家引向光明的道路。我们必须以真诚的忠心，献身于战场与流血牺牲之中，毫不犹豫，才能取得成功。如果我们能坚定自己的信念，百折不挠，那么即使遇到千难万险，也能轻松化解。然而，如果我们这些军人和将领只是以获取高位、享受厚禄、追求安逸与荣华为志向，而士兵也只是为了虚名和薪饷，这样的话，曾国藩和胡林翼二公必定会在九泉之下痛哭不已。

<br/>

|[Index](./) | [Previous](6-3-5-yongren) | [Next](6-3-9-chenshi) |
