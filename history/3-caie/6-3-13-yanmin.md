---
layout: post
title: 严明
---

- 以法立令行，整齐严肃为先
- 吕蒙诛取铠之人，魏绛戮乱行之仆
- 世变日移，人心日趋于伪，优容实以酿祸，姑息非以明恩
- 害马既去，伏龙不惊，则法立知恩。
- 号令未出，不准勇者独进。号令既出，不准怯者独止。如此，则功罪明而心志一矣
- 今日而为政，非用霹雳手段，不能显菩萨心肠
- 治军贵执法谨严，能训能练
- 战，勇气也
- 治将乱之国，用重典。治久乱之地，宜予以生路。
- 吕蒙行师，不能以一笠宽其乡人
- 条侯治兵，不能以先驱犯其垒壁
- 若先宽后严，窃恐始习疲玩，终生怨尤
- 立法宜严，用法宜宽，显以示之纪律，隐以激其忠良
- 煦煦为仁，足以隳军纪而误国事

# 曾胡语录

1．古人用兵，先明功罪赏罚。

2．救浮华者莫如质。积玩之后，振之以猛。

3．医者之治瘠痈，甚者必剜其腐肉，而生其新肉。今日之劣弁羸兵，盖亦当为简汰，以剜其腐肉者；痛加训练，以生其新者。不循此二道，则武备之弛，殆不知所底止。

4．太史公所谓循吏者，法立令行，能识大体而已。后世专尚慈惠，或以煦煦为仁者当之，失循吏之义矣。为将之道，亦法立令行、整齐严肃为先，不贵煦妪也。

5．立法不难，行法为难。凡立一法，总须实实行之，且常常行之。

6．九弟临别，深言御下宜严，治事宜速。馀亦深知驭军驭吏，皆莫先于严，特恐明不傍烛，则严不中礼耳。

7．吕蒙诛取铠之人，魏绛戮乱行之仆。古人处此，岂以为名，非是无以警众耳。

8．近年驭将失之宽厚，又与诸将相距过远，危险之际，弊端百出，然后知古人所云作事威克厥爱，虽少必济，反是乃败道耳。(以上曾语)

9．自来带兵之将，未有不专杀立威者。如魏绛戮仆，穰苴斩庄贾，孙武致法于美人，彭越之诛后至者，皆是也。

10．世变日移，人心日趋于伪，优容实以酿祸，姑息非以明恩。居今日而为政，非用霹雳手段不能显菩萨心肠。害马既去，伏？？龙不惊，则法立知恩。吾辈任事，只尽吾义分之所能为，以求衷诸理之至。是不必故拂乎人情，而任劳任怨，究无容其瞻顾之思。

11．号令未出，不准勇者独进；号令既出，不准怯者独止。如此则功罪明而心志一矣。

12．兵，阴事也，以收敛固啬为主。战，勇气也，以节宣提倡为主。故治军贵执法谨严，能训能练，禁烟禁赌，戒逸乐，戒懒散。

13．治将乱之国，用重典；治久乱之地，宜予以生路。

14．行军之际，务须纪律严明，队伍整齐，方为节制之师。如查有骚扰百姓，立即按以军法。吕蒙行师，不能以一笠宽其乡人，严明之谓也。绛侯治兵，不能以先驱犯其垒壁，整齐之谓也。

15．立法宜严，用法宜宽，显以示之纪律，隐以激其忠良。庶几畏威怀德，可成节制之师。若先宽后严，窃恐始习疲玩，终生怨尤，军政必难整饬。(以上胡语)

# 蔡按：

治军之要，尤在赏罚严明。煦煦为仁，足以隳军纪而误国事，此尽人所皆知者。近年军队风气纪纲太弛，赏罚之宽严每不中程，或姑息以图见好，或故为苛罚以示威，以爱憎为喜怒，凭喜怒以决赏罚。于是赏不知感，罚不知畏。此中消息，由于人心之浇薄者居其半，而由于措施之乖方者亦居其半。当此沓泄成风、委顿疲玩之馀，非振之以猛，不足以挽回颓风。与其失之宽，不如失之严。法立然后知恩，威立然后知感。以菩萨心肠，行霹雷手段，此其时矣。是望诸勇健者毅然行之，而无稍馁，则军事其有豸乎。

**GPT 翻译**

治军的关键在于赏罚分明。过分宽容，虽是仁爱之举，却容易导致军纪松弛，贻误国事，这是大家都明白的道理。近年来，军队的风气和纪律过于松散，赏罚的宽严程度往往不合适。有时为了讨好士兵而姑息迁就，有时为了显示威严而故意苛刻处罚，赏罚常常取决于个人的爱憎情绪和喜怒反应。于是，奖赏得不到感恩，惩罚也无法让人畏惧。出现这种状况，半数原因在于人心浮薄，半数原因则在于措施失当。面对这种纪律涣散、士气低落的局面，不采取强硬手段是无法挽回颓势的。与其宽松失度，不如严厉失度。只有立法严明，才能让人懂得感恩；只有树立威严，才能让人心生敬畏。用菩萨的心肠，施雷霆的手段，现在正是这样的时机。希望那些勇敢坚定的人能果断采取行动，不要有丝毫退缩，这样军事才有可能取得成效。

<br/>

|[Index](./) | [Previous](6-3-11-yongyi) | [Next](6-3-15-gongming) |
